# Mindlab-Green-Open-Home
Έργο της ομάδας Mindlab Green Open Home για τον 5ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ


Η ομάδα μας η οποία αποτελείται από μαθητές της Δ-Ε  Δημοτικού  αποφάσισε να ασχοληθεί με ένα ιδιαίτερα σημαντικό ζήτημα αυτό της εξοικονόμησης ενέργειας. Ένα ζήτημα το οποίο έχει διεισδύσει όλο και πιο πολύ στην καθημερινότητα μας γεγονός που οδηγεί στο να προσπαθούμε να βρούμε τρόπους εξοικονόμησης ενέργειας τόσο για να περιοριστεί το κόστος όσο και οι περιβαλλοντικές επιπτώσεις.

Αρχικά η ομάδα μας θα συζητήσει και θα ψάξει πληροφορίες σχετικά με την κατανάλωση της ενέργειες απ’ τα νοικοκυριά, με τους τρόπους συμπεριφοράς που θα πρέπει να υιοθετήσουμε με σκοπό την εξοικονόμηση ενέργειας και τους εναλλακτικούς τρόπους ενέργειας. Έπειτα απ’ την διαδικασία αυτή θα κληθούμε να φτιάξουμε  μια προσομοίωση  ενός έξυπνου συστήματος μείωσης και εξοικονόμησης της ενέργειας αλλά και παράλληλης μείωσης του οικολογικού αποτυπώματος . Προκειμένου να υλοποιήσουμε την προ αναφερθείσα προσομοίωση θα χρησιμοποιήσουμε ως εργαλείο το Scratch 3. Τα προβλήματα που θα κληθούμε να αντιμετωπίσουμε και να δώσουμε λύσεις είναι: είναι η χρήση ενεργοβόρων  οικιακών ηλεκτρικών συσκευών όπως θερμοσίφωνο, φούρνος και κλιματιστικό, φωτισμό κλείνοντας τους διακόπτες ώστε να μην παραμένουν οι συσκευές σε κατάσταση αναμονής καταναλώνοντας άσκοπα ρεύμα και μειώνοντας τη θερμοκρασία κατά τη λειτουργία συσκευών όπως το πλυντήριο. 
Στην προσομοίωση μας θα δημιουργήσουμε στην ουσία ένα έξυπνο σπίτι το οποίο θα είναι διαμορφωμένο έτσι ώστε να εξυπηρετείται  ο σκοπός μας(εξοικονόμηση ενέργειας και μείωση οικολογικού αποτυπώματος) εκμεταλλευόμενη την τεχνολογία και ιδιαίτερα το διαδίκτυο των πραγμάτων . Πιο συγκεκριμένα, στο έξυπνο αυτό σπίτι θα χρησιμοποιούνται  συστήματα ανίχνευσης της κίνησης (αισθητήρες κίνησης) προκειμένου να ανοίγει ο φωτισμός μόνο με την ανθρώπινη παρουσία, γεγονός που θα συμβάλει στο περιορισμό της άσκοπης χρήσης του ηλεκτρικού και την παράλληλη μείωση της κατανάλωσης ενέργειας και του κόστους.  Θα τοποθετηθούν ηλιακά πάνελ (φωτοβολταικά) στη στέγη του σπιτιού μας τα οποία θα ενεργοποιούνται και θα ακολουθούν το φως του ήλιου. Με την τεχνολογία αυτή παράγεται ηλεκτρική ενέργεια από τον ήλιο η οποία θα χρησιμοποιείται ως μέσο ηλεκτροδότησης του σπιτιού.
Σκοπός της εφαρμογής είναι να μπορεί να χρησιμοποιηθεί ως ένας καλός οδηγός σωστού τρόπου διαχείρισης της ενέργειας στο πλαίσιο ενός σπιτιού.

Λογισμικό που θα χρησιμοποιηθεί: Scratch 3

